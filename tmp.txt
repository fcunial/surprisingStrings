Secca? No, direi invece "affilata". Motivo? Mi sono reso conto con discreta chiarezza e lucidita` che c'e` pochissimo spazio per una comunicazione autentica con te (ne` purtroppo con Marianna). Mi e` chiaro ora che non ho mai avuto la sensazione di poterti parlare liberamente, di poterti dire davvero quello che sentivo. Nonostante avessi estremo, disperato, consapevole bisogno di avere qualcuno con cui farlo, nonostasse stessi cercando da una vita qualcuno con cui farlo (un po' come il partigiano Johnny quando si chiedeva "dove sono quelli come me?"), nonostante sentissi, frustrantemente, di avere finalmente trovato qualcuno con cui farlo. L'impressione che ho avuto, al contrario, e` stata quella di parlare con persone che non conoscono la lingua, o piu` precisamente, con persone che la capiscono benissimo ma che ne vogliono sfuggire, ne hanno paura, la disprezzano, la considerano antica bestemmia evocatrice di demoni. Mi sono reso conto che tutti i modelli con cui hai cercato di descrivermi, di darmi forma -- rancore e disprezzo verso me stesso, chiusura/paura verso il mondo, problemi con i miei genitori, workaholicism, paralleli con tuo padre -- sono il risultato di questa fondamentale incomprensione e di questa fondamentale paura. Mi sono reso conto che vivendo con te, con voi, ho assorbito inconsciamente tonnellate di paura e disprezzo, profondissimi, che mi hanno fatto male, mi hanno indebolito alle fondamenta. Scrivi di affetto e di bene, ma affetto e bene presuppongono una naturale sincronia, un'istintiva capacita` di intuire anche senza parole, e soprattutto il desiderio autentico di capire e soprattutto di rispettare, che io onestamente non ho mai percepito in te, in voi. Ho sempre avvertito invece paura, volonta` di controllo, ritualizzazione, strumentalismo (si scrive cosi`?), e, recentemente, addirittura tanto odio. Ovviamente mi e` chiaro che tutte queste cose erano al di la` della tua volonta` e, forse, della tua completa consapevolezza.

Per il resto sto bene, grazie :-) No, non riesco ad essere sereno con me stesso e non credo nella semplificazione che gli esseri umani siano fatti di amore (nuova religione?). Sono sempre restless come l'Oleg di Pushkin (ok, forse un po' piu` del solito :-), ma questa condizione fondamentale non deriva da paure, problemi irrisolti o contorsioni psicanalitiche. Da dove deriva esattamente ancora purtroppo non lo so (da un troppo forte sentire forse, da sovrabbondante forza interiore, da una generale, ontologica ricerca/mancanza di senso, da un'eccessiva consapevolezza?), ma so che e` volonta`, e` lucidita`, ed e` la cosa piu` preziosa che ho. Sono invece un po' piu` sereno con gli altri, sto progressivamente accettando il fatto che "not everybody wants to be an astronaut" (and most of them are scared by the idea), e vabbe` pazienza so' ragazzi (ma ancora, "dove sono quelli come me?"). Mi sento estremamente, ontologicamente solo, e non per la mancanza di te, di una compagna, di amici o di altre cose facilmente prevedibili e reperibili, ma per un'acuta, pungente, crescente consapevolezza di diversita`, di ortogonalita` di pensiero e di sentire, e per una fondamentale mancanza di senso accoppiata all'angoscia costante di trovarne uno. Sounds fin de siecle, ma puo` essere stimolante :-) Non sento alcun bisogno di chiudermi ne` di sottrarmi ai confronti, che anzi considero produttivi, godo di sana e robusta costituzione e quando prendo la vitamina D sono addirittura di buon umore :-) Per quanto riguarda Pasolini, lo preferisco quando dice "Tutto è buono quando è eccessivo!" nelle 120 Giornate di Sodoma.

Ci vediamo a dicembre! Preferenza per i giorni?